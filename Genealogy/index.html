<html>

<head><meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Därför blev jag nykterist - Eric Holmqvist</title>
    <link rel="stylesheet" type="text/css" href="css/style.css">
</head>

<body>
    <main>
    <header>
        <h1>Därför blev jag nykterist</h1>
        <h3>Eric Holmqvist</h3>
    </header>
    <hr>
    <section id="intro">Denna odaterade text fann jag när jag efter pappas bortgång gick igenom högar med papper. Troligen är den skriven som förberedelse för den intervju som Hermansson gjorde, men jag tror inte att den överlämnades till honom. Eric brukade säga att han inte tänkte skriva memoarer. Ska man skriva memoarer ska man berätta allt, sa han, och det vill jag inte. Jag hade tidigare trott att det var politiska förhållanden han syftade på, men efter att ha läst den här texten insåg jag att det kunde handla om mer nära förhållanden.
        H-E
</section>
<hr>
    <section>
        <p>På gamIa kartor ser man Svalöv uppdelad i två byar. Norra Svalöv fanns kring kyrkan och där låg också Svalövgården. Lite längre söderut fanns Södra Svalöv som ursprungligen bestått av ett tiotal gårdar. Sedan skiftet skett någon gång på 1800-taIet hade den gamla bondbyn gett plats för gatuhus och arbetarbostäder som tillkom sedan Utsädesbolaget och Christian Bergs verkstäder bildades kring sekelskiftet 18/19. I byns södra delar byggdes fabrikslokaler, magasin, kvarn och institutionsbyggnader. Där tillkom också folkhögskola och lantmannaskola. Norra Svalövs by stagnerade och all utveckling skedde i den södra byn.</p>
        <p>Mina minnesbilder börjar först inpå 1920-talet eftersom jag föddes 1917 som andra barnet i en familj som småningom kom att omfatta sex barn och föräldrarna. Vår bostad var en tvårummare i ett av Utsädesbolagets arbetarbostäder med namnet Lugnet. Där fanns ytterligare tre familjer i huset och barnskaran kunde räknas till ett femtontal. Det blev ett rörligt liv i huset och lugn kunde man nog inte tala om.</p>
        <p>Barnets värld är ju ganska liten, man rör sig i den närmaste omgivningen. Alldeles intill vår bostad låg småskolan och fattiggården. Där fanns också Kooperativa och Folkets hus inom bekvämt avstånd och för den delen också Missionshuset. Där landsvägen gjorde en tvär sväng innan den sökte sig ner mot bäcken och bron låg bryggeriet på ena sidan och ett trädgårdsmästeri på den andra. Trädgårdsmästaren hete Wannberg och där hans ägor slutade fanns storskolan, en solid stenbyggnad.
            Uppåt backen där bakom skymtade Heleneborgs en gård som tillsammans med Svalövgården och Lönnstorp utgjorde Utsädesbolagets domäner och där Birger Welinder, grundaren av växtförädlingen och utesädeshanteringen bott under händelserika år på slutet av 1800-talet.</p>
        <p>Därom visste naturligtvis 5-åringen Erik ingenting. Vad han iakttog var vad som hände i den nära omgivningen på tidigt 20-tal.
            Här drog arbetsfolket förbi på landsvägen på morgnarna, hem igen vid middagstid samt ånyo hem efter avslutat dagsverke efter fem-tiden på kvällen.
            En del cyklade, men många av dem som bodde i Cebe-husen nere vid bäcken föredrog att gå. Jag kan ännu höra, om jag vill, träbottentrampet och det var ofta taktfast och vittande om färdigheter från exercisen på Ljungbyhed.</p>
        <p>Min far hade varit på Ljungbyhed och under krigsåren hade han legat på vakt vid Hittarp utanför Helsingborg. Han hade ett par kamrater i den skara som trampade förbi. En av dem hette Nils Nilsson men far kallade honom alltid för ”Tvåhundratolv", hans nummer från det militära.
            Det har senare fallit mig in hur mycket militärlivet tycks ha påverkat den generation som jag här talar om. Det hör väl främst samman med att Sverige ännu var ett stationärt samhälle. Man gav sig inte ut att resa på den tiden. Vad skulle det tjäna till och vem hade råd till detta? </p>
        <p>När jag blev lite äldre fann jag det väldigt intressant att höra de äldre ungdomarna tala om sina exercisminnen. Otaliga gånger hörde jag Hugo Andersson tala om sina upplevelser vid flottan i Karlskrona. Vi levde alltså ganska isolerade på tjugotalet trots järnvägen och bussförbindelserna som ju fanns sedan flera år. </p>
        <p> Ett tidigt minne har jag av första maj 1922 då mina yngsta syskon Aina och Åke föddes. Det fanns en barnmorska nära intill i byn. Men hon anlitades inte. Far lånade ett par hästar och vagn på Svalövgården och körde till Torrlösa för att hämta barnmorskan där, som jag tror hade samma efternamn som vi utan att vara släkt på något sätt.
            Sture, min ett år äldre bror var med och troligen också MaIte, den ett och ett halvt år yngre brodern. Något så här fint och spännande hade jag inte upplevt. Vi. satt med ryggen mat hästarna och tyglarna som far hanterade gick över huvudet på oss. Det är förmodligen den första resa jag gör.
            Jag har aldrig fått klart för mig varför vi for till Torrlösa, som faktiskt tillhörde en annan kommun. Kanske inte barnmorskan i Svalöv var hemma? Kanske var hon med sångföreningen någonstans denna helgdag? Eller kanske man inte ville anlita henne; hon hörde ju till det borgerliga lägret. </p>
        <p>Naturligtvis visste dag ingenting om politik och sociala motsättningar på den tiden, men efterhand gjorde man sina iakttagelser. Så exempelvis kom luffarna som vid skymningen passerade förbi småskolan mot fattiggården. Ibland var vi under våra lekar vid fattiggården när dom kom på kvällen. Men vi blev aldrig störda av dem även om dom verkade smutsiga och lite konstiga. Far blev upprörd när vi talade om fattiggården. Jag vill inte höra det ordet sa han, det heter kommungården. Han var med i fattigvårdsstyrelsen, som jag tror benämningen fortfarande var, men han ville ha ett nytt och humanare synsätt på de utstötta i samhället. Far var fackligt verksam i Grov & Fabriksarbetareförbundet som det hete på den tiden. Han var uppbördsman och stämplade i medlemsböckerna. Av den där stämpeln lärde jag mig känna igen en del av bokstäverna.
        </p>
        <p>Far var också aktiv i konsumentkooperationen, jag tror mest som revisor. En mer köptrogen kooperatör får man leta efter. Flera år senare kom vi i dispyt om ett köp av skor som jag gjort i Kjells herrekipering. Det fanns inga skor i kooperativa, ursäktade jag mig med. Det må så vara sa far, men du kunde ju talat om vilket nummer och färg du ville ha, så hade Wahlgren skickat efter dem. Vad skall man säga om sådant?</p>
        <p>Folkets hus och Folkets park fanns ju nära inpå. Där fanns det något spännande och lockande. Vi passade på och sökte efter borttappade pengar. Hittade man en 10 öring eller rentav en 25 öring blev man glad.
            Nöjeslivets sociala funktion förstod man inte men ibland kände man sig illa berörd. Det var väl främst fylleriet som ett barn kände sig oroat av. Efterhand kom man ju underfund med att människor bar sig underligt åt när de blev fulla.</p>
        <p>Det var en ganska försonlig inställning till spriten på den tiden. ”Han har blivit full” sa man ungefär som man säger ”han har blivit förkyld”. Merendels var det oftast ett rätt godmodigt fylleri som gällde. Men så kunde det också slå över på ett obehagligt sätt ibland. I Folkets park men också i hemmen kunde spriten skapa otrivsel och problem.</p>
        <p> Jag tror inte man söp mer i Svalöv än på andra håll. När den tunga arbetsveckan var över så hade man gjort sig förtjänt av lite uppmuntran
            Men det här gällde ju bara männen och tyvärr gick det ut över kvinnorna som kanske i många fall slitit mycket mer och som inte hade någon belöning att vänta. </p>
        <p> Far var inget undantag, han var som sina kamrater skulle jag tro. Men tidigt blev upprörd över att han kunde dröja sig kvar parken och bjöd upp unga flickor till dans. Det skedde med snus i mun och löjligt putande överläpp. Jag skämdes för honom.</p>
        <p>Vid ett tillfälle, som helt fått falla i glömska, blev jag så upprörd, då han tog sig för att skaka om mor därhemma en lördagseftermiddag. Jag tog en brödkniv i handen och gick emot honom. Han nyktrade till med ens. Vad jag kunnat göra vet jag inte, men många år senare fick jag uppleva att en granne i en liknande situation blivit nedstucken av sin son. Såvitt jag förstår blev det ingen efterräkning för sonen utöver den börda som händelsen naturligtvis blev för honom.</p>

        <p>Det är inget tvivel om att jag var en känslig ung människa. Jag erinrar mig jag blev då jag hörde folk om att det nog skulle bli krig igen. Det var någon gång när jag var i 5–6 års åldern.
            Jag gick in i NTO-logen i Svalöv när jag var 13 år, det skedde alltså långt senare, men det var ingen tillfällighet utan en rätt medveten handling och faktiskt är jag alltjämt organiserad absolutist och fredsvän.</p>
        <p>
            Jag blev också illa berörd av andra företeelser i Svalöv under 1920 och 1930-talen. Det förekom tuppfäktningar, som var ganska blodiga och vedervärdiga. Jag vet inte hur det var på andra håll men i Svalöv var det ganska vanligt att de mer eller mindre upprymda karlarna fick för sig att deras respektive tuppar skulle fäktas mot varandra.</p>

    </section>
    <hr>
    <section id="note">  Händelsen utspelades i ett kvarter bortom vårt hus på Tottvägen. Jag har i efterhand förstått att mannen i fråga var hög chef inom ett kooperativt företag. </section>
</main>
<footer></footer>
</body>

</html>